---
layout: page
title: Musical Trip with Magga Stína and Benni Hemm Hemm
cover_photo: /img/uploads/30728310_10157423160469546_618534462388436992_n.jpg
images:
  - /img/uploads/30709862_10157421113489546_3802347444935589888_n.jpg
---
LungA festival og Listadeild Seyðisfjarðarskóla kynna smiðju fyrir krakka á aldrinum 12-18 ára.

Hópurinn stillir saman strengi sína undir leiðsögn Möggu Stínu og Benna. Allir raða sér niður á hljóðfæri, að sjálfsögðu með hliðsjón af áhuga hvers og eins sem og hljóðfæraeign (þátttakendur mega endilega koma með eigin hljóðfæri!)

Við ræðum um tónlist upplifun okkar á henni langanir og þrár hvað hana varðar, sem og hugmyndir okkar um hvað við viljum skapa.

Og hefjumst svo handa.

Sköpum tónlist við eigin texta og öfugt.

Við sækjum hugmyndir úr hvaða brunni sem er, en leitumst við að það sé algerlega okkar eigið því frumsköpunin er aðalmálið. Hún gefur okkur sterkustu upplifunina.

Markmiðið er að mæta galopin til leiks til sköpunarinnar við upphaf LUNGA og í lokin höldum við stórtónleika með okkar frumsamda efni.

Með þessu móti lærum við á okkar eigin sköpunarkraft , sem og sköpunarkraft hvers annars.

Við þjálfum okkur í hlustun og öðrum gagnlegum, skemmtilegum þáttum.

Allt þetta lærum við af hvert öðru og kynnumst á einstakan hátt í gegnum tónlistina.



Magga Stína er tónlistarkona og kennari og útvarpskona og gleðisprengja. Benni Hemm Hemm er listamannsnafn Benedikst H. Hermannssonar, sem er tónlistarmaður og kennari við listadeild Seyðisfjarðarskóla.
